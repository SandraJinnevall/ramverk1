---
---
Redovisning kmom06
=========================
#####Hur är din syn på modulen anax/htmlform och det koncept som modulen försöker lösa?
Även om det var första gången jag jobbade med modulen så tycker jag guiden förklarade väldigt bra. Det gav mig en upplevelse att koden blev väldigt strukturerad och mindre.
Kan verkligen se fördelen med modulen men vill gärna lära mig mer och få ett större grepp om den.

#####Kan du hitta liknande lösningar när du tittar på andra ramverk?
Jag fortsätter läsa om ramverket symfony och hittar forms. När man kallar på modulen så ser raden nästan likadan ut. Så här kallar man form i symfony: composer require symfony/form och så här i anax: composer require anax/htmlform. Kollar man på hur klasserna är strukturerade så skulle jag säga att det är väldigt likt anax. De använder sig också utav samma uppbyggnad som förklaras i guiden om anax.
Källa: https://symfony.com/doc/current/forms.html

#####Berätta om din syn på Active record och liknande upplägg, ser du fördelar och nackdelar?
Av det som jag har fått jobba med när det kommer till Active record så har jag fått upplevelsen om att det blir snyggt uppbyggt och att det blir mindre kod jämfört om man skulle skrivit det själv.
Fördelarna som jag kan se är att de som inte är så insatta i databaser kommer tycka Active record är effektivt att jobba med.
Den enda nackdelen jag kan komma på är väl att den är så "bra" att man kanske inte går in så djupt om vad Active record gör utan att man är glad att det funkar så smidigt. Vilket jag menar med att tex de som är inte så insatta i databaser är bara nöjda med att det funkar medan det kan vara bra att förstå vad som händer också.

#####När du undersökte andra ramverk, fann du motsvarigheter till Active Record och hur såg de ut?
Jag fortsatte att kolla i ramverket symfony och hade väldigt svårt att hitta något som motsvarar Active record men hittade en undermeny med rubriken "Databases and the Doctrine ORM". Här förklarar dem hur man kan jobba mot en databas med hjälp av modulen Doctrine. Efter jag hade läst igenom artikeln så känns det som det liknar gudien i kursmomentet fast men några avvikelser. Källa: https://symfony.com/doc/current/doctrine.html#fetching-objects-from-the-database

#####Vad tror du om begreppet scaffolding, ser du för- och nackdelar med konceptet?
Jag har fått uppfattningen att scaffolding är ett sätt att kopiera över något och att man vill att det ska gå fort. Jag upplevde att scaffolding känns lite riskfyllt då man inte riktigt har någon kontroll om vad som händer. Jag kan förstå fördelarna genom att man vill att det ska gå fort och smidigt men som nackdel så ser jag att många misstag kan ske på vägen. Som sagt är det bara vad jag upplevde när jag använde mig utav det men finns säkert mer fördelar än nackdelar. Jag känner att jag behöver mer kunskap om scaffolding för att jag ska förstå bättre.

#####Hittade du motsvarighet till scaffolding i andra ramverk du tittade på?
Jag googlade scaffolding symfony och fick fram länken: https://symfony.com/doc/current/bundles/SensioGeneratorBundle/commands/generate_doctrine_crud.html. Här använder de sig utav kommandot "generate:doctrine:crud". De beskriver att kommandot gör det möjligt att köra de fem grundläggande operationerna samtidigt på en modell vilket är crud-delen (Lista, visa info genom primära nyckel, skapa, ändra och radera).

#####Hur kan man jobba med enhetstestning när man scaffoldat fram en CRUD likt Book, vill du utvecklar några tankar kring det?
Jag tycker att enhetstestning isig är svårt och något jag måste jobba mer på. Att testa koden som man fick utifrån övningen känns ännu svårare då jag inte har skrivit koden själv. Men det finns säkert många bra guider om hur man ska tänka när man skriver testfall mot detta.

#####Vilken är din TIL för detta kmom?
Mitt TIL för detta kursmomentet är hur man har fått jobba med crud genom att scaffolda samt modulen anax/htmlform och Active Record. Det finns fortfarande mycket att ta in men jag tycker att guiden var väldigt bra skriven och är absolut något jag kommer gå tillbaka till när jag behöver friska upp minnet.
