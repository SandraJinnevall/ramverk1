---
---
Redovisning kmom10
=========================
Mitt projekt består av ett forum, QandA. Kunden önskade sig en Stack Overflow-kopia. Jag utgick från kundens önskemål men valde att gå lite andra vägar med designen för att ge kunden en känsla av att den har ett eget unikt forum och inte bara rakt av en ”kopia”.

Forumet går ut på likt Stack Overflow att det är ett fråge-, svar- och kommentarssystem. Temat är **Allt om kameror och fotografering** men kan också förekomma frågor om bästa foto-platsen eller bara anmäla frågor om foto-livet. Alla kan läsa och ha tillgång till alla frågor, svar och kommentarer men man måste ha en användare och vara inloggad för att kunna ställa en fråga samt svara och kommentera en fråga eller svar.

###Krav 1, 2, 3: Grunden

Webbsidan skyddas av en inloggning för att man ska kunna ställa en fråga samt svara och kommentera en fråga eller svar. Användaren har en egen profil med en gravatar som profilbild. Här  kan användaren uppdatera sin information genom att ändra, email/användarnamn, displaynamn, lösenord och sin bio. När man skapar en användare så får den ett utdelat displaynamn som är något i stil med ”User1271133138" detta kan man ändra till ett eget när man väljer att uppdatera sin information.

Det finns 6 olika menyer. Start, Frågor, Taggar, Alla användare, Logga in/Min sida och Om.

**Start** är startsidan på hemsidan. Här finns en översikt av de senaste frågorna, de mest populära taggarna och de mest aktiva användarna. För att avgöra vilka taggar som är mest populära så har jag infört ett poängsystem. Taggen får ett poäng när den skapas och ett poäng för varje gång den används i en fråga. För att avgöra vilka som är de mest aktiva användarna så finns det ett poängsystem även här (likt reputation som finns på stack overflow). Här får användaren 1 poäng när de skapar en användare, 1 poäng för en fråga och 1 poäng för ett svar/kommentar. Detta står även på Om-sidan.  

**Frågor** är sidan för frågor. Här visas upp alla frågor som har ställts tillsammans med publiceringsdatum. Är man inloggad så är det även ett formulär högst upp så man kan skapa en ny fråga och vilken tagg eller taggar den ska ha. Trycker man på en fråga så kommer man in på frågans sida. Här kan man se frågans taggar, man kan kommentera frågan, man kan svara på frågan och man kan kommentera på andras svar. Här skrivs allt i markdown. Skickar man tex iväg ett hej med ** på varje sida av ordet så bli resultatet fetstilat.

**Taggar** är sidan för taggar. Här visas upp alla taggar som finns. Är man inloggad så finns det även ett formulär högst upp så man kan skapa en ny tagg. Trycker man på en tagg så kommer man in på taggens sida. Här listas alla frågor som har använts sig utav taggen. Man kan även trycka på frågorna för att komma vidare till frågans sida.

**Alla användare** är sidan för alla användare. Här visas upp alla användare som finns på sidan tillsammans med användarens displaynamn, senast inloggad och dens rykte. Klickar man på en användare så kommer man vidare till användarens sida. Här kan man se användares gravatar, senast inloggad, rykte och bio. Man kan också se om användaren har ställt någon fråga, svarat någon fråga, kommenterat någon fråga eller kommenterat något svar.

**Logga in(undermeny:skapa en användare)/Min sida** är sidan för inlogg/skapa användare samt sin sida. Vilken av sidorna som visas beror på om man är inloggad eller inte. Detta kollas med session. Är session(”loggedin”) false så visas Logga in. Här kan man logga in med sin befintliga användare eller trycka på undermenyn(skapa en användare) under logga in för att skapa en användare. Är session(”loggedin”) true så är man inloggad med sin användare och då visas Min sida. Här kan man se användares gravatar, email/acronym, displaynamn, när användaren skapades, senast inloggad, rykte och bio. Man kan också se om användaren har ställt någon fråga, svarat någon fråga, kommenterat någon fråga eller kommenterat något svar. Här finns det också så knapp(uppdatera info om mig). Trycker man på den så skickas man till ett formulär där man kan uppdatera sin info. Formuläret är redan ifyllt med sina befintliga uppgifter med hjälp av sparade session men kan ändras genom att fylla i ny information och trycka uppdatera.

**Om** Här finns information om webbplatsen, information om mig själv och en länk till gitrepot. Här står också inloggningsuppgifter om de tre test användarna.

Avslutningsvis så kör jag make test i roten av mitt projekt och får grönt. Går du in på gitrepot på Github så finner du en README-fil med information om hur du checkar ut och installerar din egen version samt om mappstrukturen. Här finner du också badges från Travis/CircleCI och Scrutinizer.


###Ett allmänt stycke om hur projektet
Att genomföra projektet var roligt men utmanande. Jag försökte använda mig av det vi har lärt oss under kursens gång och när jag tänker efter så har jag fått lära mig mycket nytt som jag inte riktigt hade koll på innan. Vilket jag menar med badges, htmlform och ActiveRecordModel. Jag försökte använda mig av htmlform så mycket jag kunde eftersom jag vill använda mig utav det vi har lärt oss. Det gick bra när jag gjorde all CRUD för användare men när det kom till själva forumet så valde jag att gå den vanliga vägen med get och post controller och ett formulär i view. Jag tyckte det kändes bättre även fast det blev mer kod i view än vad det hade blivit med htmlform. Rent generellt om projektet och koden så tycker jag det har gått bra och har inte riktigt fastnat på något. Jag har insett att jag tycker det är riktigt roligt att jobba med databaser och hur man ska tänka med tabellerna. Men jag tycker projektet var lagom stort. Något som jag tycker kan vara ett förbättringsförslag är att vara med tydlig om hur vi ska jobba med CRUD i projektet. Det stod bara att man skulle kunna uppdatera sin profil men sen stod det bara att man skulle kunna skapa fråga/tagg/kommentar/svar i forumet. Inget om uppdatera eller radera. Därför valde jag att låta det vara och utgå från kravspecen (Saknas info i specen så kan du själv välja väg).



###Tankar om kursen
Som vanligt så tycker jag dbwebb-kurserna har ett väldigt bra upplägg när det kommer till inlämningar och övningar. Bra med föreläsningar och aldrig något oklart om vad som ska göras. Är det oklart så får man snabbt svar på det oklara och allt blir klart igen. Den här kursen har varit lärorik och rolig. Det var ett tag sedan jag jobbade med php så därför var det roligt att få friska upp minnet samt om ramverket Anax. Har varit lärorikt att få läsa om andra ramverk och jämföra med anax. Kan rekommendera kursen och kursen får 9/10!
